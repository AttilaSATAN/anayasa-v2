# Yok Olacak Meslekler

Genel Tartışma Alanı: [Issue 1](https://github.com/AttilaSATAN/anayasa-v2/issues/1)

## Amaç

Bu döküman, kısa, orta ve uzun dönemde bilişim sektöründeki gelişmeler sonucu ortadan kalkacak mesleklerin listesini oluştururken takip edilecek kuralları tanımlamak amacıyla oluşturulmuştur.

Listede yer alan meslekler, yok olacaklarını kanıtlayan veya öne süren [kanıt](https://github.com/AttilaSATAN/anayasa-v2/edit/master/kanit.md) ve önermelere göre dört seviye ile işaretlenmiştir. Dördüncü seviye insan faktörünün mesleğin içerisinden asla çıkmayacağını ancak şu anki etkinliğinden daha az olacağı öngörüsünü işaretlemektedir. 

## Yok Olma Seviyeleri

### 1. Yok Olma Sürecindeki Meslek

Bu seviye işareti mesleğin yok olacağını ve hatta yok olma süreci içerisinde olduğunu belirtmektedir. Bir mesleğin bu seviye ile işaretlenmesi için elle tutulur kanıtlar ve/veya hali hazırda işlemekte olan insansız sistemler mevcuttur.

### 2. Yok Olması Beklenen Meslek

İkinci seviye meslekler bilişim sektöründeki gelişmeler ile insan faktörünün meslekten çıkarılabileceğinin kolaylıkla öngörülebildiği, işin otomasyonu üzerine bilimsel çalışma veya Ar-Ge çalışması yapılan mesleklerdir. Bu seviye ile işaretlenebilmesi için mesleğin yerini dolduracak inovatif ürünün geliştiriliyor olması gerekmektedir.

### 3. Yok Olması Muhtemel Meslek

Bu seviyedeki meslekler bir genelemeye tabi ise işaretlenebilmektedir. Genel geçer kural olarak sürekli tekara dayalı mesleklerin tamamı bu kategoriye girebilmektedir. Eğer meslek bir işlemin tekrarından ibaretse herhangi bir kanıt göstermeden sadece bu önerme ispatlanarak meslek üçüncü seviye olarak işaretlenebilir.

### 4. İnsan Faktörü Minimize Edilmiş Meslek

Gelecekte makinalaşma ile şu anki ihtiyacından çok daha az insan gücü gerektirecek bu sebeple asla yok olmasa da tanımı, içeriği değişerek istihdam miktarı azalacak mesleklerdir. Genel kural olarak bir mesleği dördüncü seviye olarak işaretlemek için üçüncü seviye kurallarına uyması gerekmektedir.
